# Ntrboot flashelése (DSi)

## Kötelező olvasmány

Mielőtt elkezdenénk, bizonyosodj meg róla, hogy mindent elolvastál az [ntrboot](ntrboot)-tal kapcsolatban

Ehhez a módszerhez szükséged lesz átmenetileg egy Nintendo DSi készülékre, ami kompatibilis a flashkártyáddal. Ez a módszer a flashkártyát használja, hogy futtassa az ntrboot flashelő `.nds` fájlt a DSi-den. Ez azt jelenti, hogy a flashkártyádnak támogatnia kell `.nds` fájlok futtatását azon a verzión, amin a DSi-d áll. További információkért lásd a táblázatot az [ntrboot](ntrboot) oldalon.

::: danger

Vedd figyelembe, hogy néhány ritka esetben lehetséges, hogy a flashelési folyamat során **brickelődjön** néhány hamisított flashkártya és végleg használhatatlanná váljon. Ez elég valószínűtlen, azonban éppen emiatt csak eredeti flashkártyákat támogatunk. Hogy csökkentsd a kockázatát a hamisított kártya megvásárlásának, javasoljuk, hogy egy megbízható oldalról vásárold azt (mint például az [NDS Card](https://www.nds-card.com/)).

:::

## Amire szükséged lesz

- Az ntrboor kompatibilis flashkártyád
- Két konzol
  - **A forrás DSi**: egy Nintendo DSi, ami támogatja a flashkártyádat
  - **A cél 3DS**: egy konzol a 3DS családból, ami gyári firmware-en van
- A [ds_ntrboot_flasher] legújabb kiadása (https://github.com/ntrteam/ds_ntrboot_flasher/releases/latest) (`ds_ntrboot_flasher_dsi.nds`)

## Lépések

### I. rész - Előkészületek

1. Kapcsold ki a **forrás DSi**-t
2. Helyezd a flashkártyád SD kártyáját a számítógépbe
3. Másold a `ds_ntrboot_flasher_dsi.nds` fájlt a flashkártyád SD kártyájára
4. Helyezd vissza a flashkártyád SD kártyáját a flashkártyádba
5. Helyezd be az ntrboot kompatibilis DS / DSi flashkártyádat a **forrás DSi**-be

### II. rész - ntrboot flashelése

1. Indítsd el a `ds_ntrboot_flasher_dsi.nds` fájlt **a forrás DSi-n** a flashkártyád segítségével
2. Nyomd meg az (A) gombot a folytatáshoz
3. Használd a (Fel) és (Le) gombokat a flashkártyád kiválasztásához
4. Nyomd meg az (A) gombot a folytatáshoz
5. Nyomd meg az (A) gombot, hogy elvégezd az "inject ntrboothax" folyamatot
6. Nyomd meg az (A) gombot, hogy kiválaszd a "RETAIL" opciót
7. Nyomd meg az (A) gombot a folytatáshoz
8. Válaszd az "EXIT" opciót

___

::: tip

Továbblépés a [boot9strap telepítésére (ntrboot)](installing-boot9strap-\(ntrboot\))

:::

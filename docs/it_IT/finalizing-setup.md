# Completamento dell'installazione

## Lettura necessaria

Nella pagina precedente hai installato boot9strap, un custom firmware loader che carica il file `boot.firm` dalla scheda SD o dalla NAND (la memoria interna). In questo caso stiamo usando Luma3DS di [LumaTeam](https://github.com/LumaTeam/) come 'boot.firm' per modificare la console, consentendogli di eseguire software homebrew.

In questa pagina realizzeremo backup di file di sistema critici e installeremo i alcuni programmi homebrew. La maggior parte di questi passaggi sarà automatizzata utilizzando uno script che verrà eseguito sulla tua console.

::: info

Lo script installerà le seguenti applicazioni:

- **FBI** by Steveice10 _(installa applicazioni in formato CIA)_
- **Homebrew Launcher Loader** di PabloMK7 _(esegue Homebrew Launcher, per homebrew in formato 3DSX)_
- **Anemone3DS** di astronautlevel2 _(installa temi personalizzati, schermate di caricamento e distintivi)_
- **Checkpoint** di BernardoGiordano/FlagBrew _(gestisce i dati di salvataggio dei giochi 3DS/DS)_
- **ftpd** di mtheall _(consente l'accesso wireless alla scheda SD nel 3DS tramite FTP)_
- **Universal-Updater** di Universal-Team _(negozio di applicazioni direttamente su console per scaricare homebrew via Wi-Fi)_
- **GodMode9** di d0k3 _(strumento multiuso per estrarre dati dalla memoria interna o dalle cartucce)_

Se non desideri alcune di queste applicazioni, puoi rimuoverle al termine di questa pagina entrando in Impostazioni della console -> Gestione dati -> Nintendo 3DS -> Software. (GodMode9 non può essere rimosso in questa maniera, ed è generalmente richiesto per altre funzionalità.)

::: details Link al codice sorgente (opzionale)

Tutte le applicazioni installate con questa guida sono open-source. Se sei interessato a vederne il funzionamento, o vuoi lasciare una stella per dimostrare il tuo apprezzamento, il loro codice sorgente si trova qui:

- [FBI](https://github.com/lifehackerhansol/FBI)
- [Homebrew Launcher Loader](https://github.com/PabloMK7/homebrew_launcher_dummy)
- [Anemone3DS](https://github.com/astronautlevel2/Anemone3DS)
- [Checkpoint](https://github.com/bernardogiordano/checkpoint/releases)
- [ftpd](https://github.com/mtheall/ftpd)
- [Universal-Updater](https://github.com/Universal-Team/Universal-Updater/)
- [GodMode9](https://github.com/d0k3/GodMode9)

:::

## Note di compatibilità

::: info

Se la tua precedente installazione CFW era basata su EmuNAND e desideri spostare il contenuto di EmuNAND/RedNAND in SysNAND, devi [Spostare l'EmuNAND](move-emunand) prima di seguire questa pagina. Se non sai cosa sia l'EmuNAND, allora non ti serve.

:::

## Cosa serve

- [x_finalize_helper.firm](https://github.com/hacks-guide/finalize/releases/latest/download/x_finalize_helper.firm) (download diretto)
- [finalize.romfs](https://github.com/hacks-guide/finalize/releases/latest/download/finalize.romfs) (download diretto)

## Istruzioni

### Sezione I - Preparazione

In questa sezione, copierai i file necessari per seguire le rimanenti istruzioni in questa pagina.

1. Spegni la tua console
2. Inserisci la scheda SD nel tuo computer
3. Copia il file `finalize.romfs` nella directory principale della tua scheda SD
4. Apri la cartella `luma` sulla tua scheda SD e crea all'interno una cartella chiamata `payloads`, se non esiste già
5. Copia il file `x_finalize_helper.firm` nella cartella `payloads`
6. Reinserisci la scheda SD nella tua console

Il seguente screenshot indica la struttura minima che la scheda SD deve avere per proseguire in questa pagina. Potresti avere file o cartelle ulteriori nella tua scheda SD, a seconda della tua precedente configurazione o del metodo che hai seguito.

::: info

![](/images/screenshots/finalizing-root-layout.png)

:::

::: info

![](/images/screenshots/finalizing-luma-payloads.png)

:::

### Sezione II - Aggiornare il sistema

In questa sezione, aggiornerai il tuo sistema all'ultima versione, tranquillamente fattibile con il custom firmware.

<!--@include: ./_include/sysupdate.md -->

### Sezione III - Installazione di RTC e DSP

In questa sezione, sincronizzerai l'orologio interno del tuo 3DS con l'ora reale e scaricherai il firmware audio (necessario per permettere ad alcuni software homebrew di usare correttamente i suoni).

1. Premi simultaneamente i pulsanti (L) + (Giù) + (Select) per aprire il menu di Rosalina
   - Se uno di questi pulsanti è rotto, scarica [questo config.ini](/assets/config.ini) e mettilo nella tua cartella `luma`, sostituendo il file preesistente. Questo cambierà la combinazione di tasti del menù Rosalina in (X) + (Y)
2. Seleziona "Miscellaneous options"
3. Seleziona "Dump DSP firmware"
4. Premi (B) per continuare
5. Seleziona "Nullify user time offset"
6. Premi (B) per continuare
7. Premi (B) per tornare al menu principale di Rosalina
8. Premi (B) per uscire dal menu di Rosalina

### Sezione IV - Installazione dello script

In questa sezione, userai una serie di script per automatizzare l'installazione di homebrew, la pulizia della scheda SD e il backup dei file di sistema.

1. Spegni la tua console
2. Premi (X) e accendi la console continuando a tenerlo premuto. Questo avvierà il supporto al Completamento dell'installazione
   - Se si avvia nel menu HOME, la cartella `payloads` potrebbe essere scritta in modo errato, oppure `x_finalize_helper.firm` potrebbe trovarsi nella posizione sbagliata
   - Se riscontri un errore, consulta la pagina [Risoluzione dei problemi](troubleshooting-finalizing-setup)
3. Dopo alcuni secondi la console dovrebbe avviare automaticamente GodMode9
   - Da qui in avanti sarà possibile accedere a GodMode9 tenendo premuto (Start) all'accensione della console
   - Tenere premuto (X) all'avvio non farà più nulla
4. Se necessario, configura GodMode9:
   - Se ti viene richiesto di selezionare una lingua, usa il D-Pad e premi (A) per selezionare l'inglese
     - Questa scelta della lingua influisce solo sulle opzioni del menu di GodMode9
     - È possibile impostare una lingua di propria scelta dopo aver completato questa guida
   - Se ti viene richiesto di creare un backup dei file essenziali, premi (A) per accettare, e al termine di nuovo (A) per proseguire
   - Se ti viene chiesto di reimpostare la data e l'ora dell'RTC, premi (A) per farlo, poi imposta la data e l'ora, infine premi (A) per continuare
5. Quando vedi [root] e un elenco di unità, premi (Home) per far apparire il menu delle azioni
6. Seleziona "Scripts..." (_non_ "Lua scripts")
7. Seleziona "finalize"
8. Segui le istruzioni dello script, rispondendo alle domande che ti vengono poste
   - Se vedi "Information #05: No title database", premi (A) e inserisci i pulsanti a schermo per procedere
   - Se riscontri un errore, segui le istruzioni nel messaggio che appare o consulta la [guida per risolvere i problemi](troubleshooting-finalizing-setup), dopodiché apri GodMode9 tenendo premuto (Start) all'avvio per rieseguire lo script
9. Quando lo script mostrerà "Setup complete!", premi (A) per spegnere la console
   - Se NON vedi il messaggio "Setup complete!", lo script non ha avuto successo e dovrai ripetere questa sezione dal Punto 3
10. Inserisci la scheda SD nel tuo computer
11. Copia la cartella `/gm9/backups/` in una posizione sicura sul tuo computer
    - Questa cartella contiene backup dei file critici e dovrebbe essere salvata in più posizioni (es. archiviazione in cloud) se possibile
    - I due file SysNAND sono il backup della NAND e possono essere utilizzati per ripristinare la console ad uno stato funzionante se viene resa inutilizzabile con un errore software
    - Il file `essential.exefs` contiene i file univoci di sistema della tua console e può essere utilizzato per recuperare i tuoi dati in caso di guasto hardware
12. Se li hai ancora, elimina i due file `SysNAND` dalla cartella `/gm9/backups/` dalla tua scheda SD
    - Il file `essential.exefs` è piccolo e può essere tenuto sulla tua scheda SD per facilità di accesso

___

::: tip

Hai finito! Il custom firmware nella tua console è stato completamente configurato.

:::

::: info

Stai cercando di capire cosa fare con la tua console appena modificata? Visita [la nostra wiki](https://wiki.hacks.guide/wiki/3DS:Things_to_do)!

:::

### Informazioni e note

::: info

Ecco alcune combinazioni di tasti che dovresti conoscere:

- Tenere premuto (Select) all'accensione della console avvierà il menu di configurazione di Luma3DS.
- Tenere premuto (Start) all'accensione avvierà GodMode9 o, se hai più payload in `/luma/payloads/`, il chainloader Luma3DS.
- Per impostazione predefinita, premere (L) + (Giù) + (Select) in modalità 3DS aprirà il menu di Rosalina, dove è possibile controllare le informazioni di sistema, catturare screenshot, abilitare i trucchi e altro ancora. Si può modificare da Rosalina stesso.
- Tenendo premuto (Start) + (Select) + (X) all'avvio, il LED di notifica mostrerà un colore a scopo di debug. Consulta la lista nel [changelog](https://github.com/SciresM/boot9strap/releases/tag/1.4).

:::

### Pretendo

Pretendo è un servizio sostitutivo per il Nintendo Network, che punta a ripristinare i servizi online terminati con la chiusura del Nintendo Network. Resuscita anche il servizio Miiverse, tramite juxtaposition. La guida ufficiale può essere trovata [qui](https://pretendo.network/docs/install/3ds).

**Attenzione: Pretendo non supporta tutti i servizi online, tuttavia si sta lavorando con questo obiettivo in mente.**

Un elenco di giochi supportati da Pretendo può essere trovato [qui](https://wiki.pretendo.zip/game-support-status).

::: info

Per informazioni sull'utilizzo delle varie funzionalità di GodMode9, consulta le pagine [Usare GodMode9](godmode9-usage) e [Dump di titoli e schede di gioco](dumping-titles-and-game-cartridges).

:::
